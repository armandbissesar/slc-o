# Zelfreflectie

Zo daar zijn we dan. Terugkijkend op het avontuur van 20 weken. Wat zijn ze snel gegaan zeg. En wat heb ik weer ontzettend veel geleerd van mijn laatste project bij CMD als student. Niet alleen heb ik al student veel geleerd maar ook veel van mijzelf. Namelijk dat ik het lastig blijf vinden om los te laten. Ik wist van te voren dat een afstudeeropdracht voor CMD zijn voor en nadelen zou hebben. 

Veel docenten werken graag mee en willen meedenken en dat is zeker een voordeel maar ook weer een nadeel aangezien de SLC’ers dan, natuurlijk ook valt dat onder mijn doelgroep. Dit hoefde in eerste instantie niet een nadeel zijn natuurlijk maar ik merkte dat wel bij de groenlicht presentatie. Toen presenteerde ik namelijk mijn versie 2 die nog niet was getest bij SLC’ers. Toen heb ik duidelijk te horen gekregen dat, eerst beter kon testen en dan laten zien. Maar goed zo kreeg ik ook feedback en dat blijft natuurlijk fijn als ontwerper.

Mijn persoonlijke ambitie was om aan het einde van het project trots terug te kunnen kijken op mijn proces en resultaat. Eerlijk is eerlijk dat ben ik wel. Ik heb enorm veel onderzoek en tijd gestopt in het project. Daarom ben ik blij met het resultaat en lever ik graag het project in bij Hein Bijvoet. Hij zal het binnen CMD bespreken en kijken wat de mogelijkheden zijn.

Als mijn onderzoek en product leidt tot een idee wat CMD studenten verder kan helpen in hun ontwikkeling samen met hun SLC’er, dan kan ik nog trotser zijn.

Hierna wil ik verder gaan met mijn eigen bedrijf, Troop design om digitale producten te maken samen met groepen jongeren, om impact te maken op de maatschappij. Daarnaast wil ik graag verbonden blijven met CMD in de vorm van samenwerkingen. CMD is hiervan al op de hoogte. Tot slot hoop ik meer met coaching en personal development te doen in de toekomst. Persoonlijke ontwikkeling boeit mij enorm en dat wil ik graag met andere blijven delen.

Ik heb tijdens dit project alle competenties naar voren laten komen. Opnieuw besefte ik mij hoe belangrijk ze zijn en dat CMD ze best goed heeft opgesteld. Ik denk wel dat CMD de studenten eerder op de hoogte zouden moeten stellen, wat de competenties inhouden en hoe je daarin kan groeien.

Mijn grootste les bij CMD blijft toch de les die ik heb geleerd tijdens mijn stage bij Fonk Amsterdam: ‘Minimale inzet en maximale impact’. Snel testen en resultaat boeken zegt meer dan alleen maar te oriënteren. Door heel doelbewust te werk te gaan met genoeg ruimte om te mijmeren zorg je voor digitale waarde. Dit neem ik zeker mee van CMD samen met alle andere lessen naar het volgend hoofdstuk.

CMD AMSTERDAM BEDANKT.

**Armand Bissesar**

500727671  






