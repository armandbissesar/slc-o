# Begrippenlijst

Hieronder staan woorden die vaak genoemd kunnen worden op deze pagina. Op deze manier is het voor iedereen leesbaar en te begrijpen.

**SLC-O**  
De naam van mijn product is SLC ondersteuning. De afkorting hiervan is SLC-O

**CMD Amsterdam**  
Communication and Multimedia Design **\(CMD\)** is een HBO ontwerp-opleiding voor digital interactive design. Dit houdt in dat de studenten leren te ontwerpen, onderzoeken en digitale producten en diensten realiseren.   
Hier kan je denken aan websites en apps maar ook aan interactieve installaties of iot apparaten.   
Door de wensen, behoeften en eigenschappen van de gebruikers te betrekken bij het ontwerp-proces zorgen CMD-ers ervoor dat ze digitale oplossing realiseren voor mensen.

**Studie Loopbaan Coach \(SLC'er\)**  
Een studie loopbaancoach is een CMD-docent die jou coacht gedurende jouw gehele studie. Je coach is er om mee te sparren over jouw studieproces. Bij coaching reflecteer je over de juiste mindset als ontwerper: pro-actief, verantwoordelijk, innovatief, flexibel en het leveren van je beste werk. Het SLC-traject staat in dienst van de verwerving van deze mindset en de juiste competenties.

Studieloopbaanbegeleiders zijn in de eerste plaats coaches die begrip en onbegrip kunnen tonen en studenten een spiegel voorhouden zodat zij zich optimaal kunnen ontwikkelen. Reflectie op de eigen ontwikkeling staat centraal. Elke CMD-student krijgt vier jaar een studie loopbaancoach naast zich die hem helpt zich optimaal te ontwikkelen tot een authentiek en volwassen CMD-er die startbekwaam is aan het eind van de studie en zijn werkzame leven invulling kan geven. \(bron: [Hva.nl](http://www.hva.nl/opleiding/communication-and-multimedia-design/de-studie/de-studie/de-studie.html?origin=9NDwN6S1Rii7vO5kIytlow)\)

Vanaf nu zal ik het woord SLC'er gebruiken ipv studie loopbaan coach in mijn design rationale en productbiografie. Uitzonderingen daargelaten.

**Het vak SLC**  
SLC ondersteunt je bij het opbouwen van zelfkennis en bij het optimaal inrichten en benutten van de studie. Elke student heeft een SLC-coach die hij in klassikaal/individueel verband ziet en waar hij  mee kan sparren: Gaat het goed? Waar wil je heen? Hoe kom je daar? Je coach is je eerste aanspreekpunt als je vragen, plannen of problemen hebt. SLC is ook de plek waar je ge√Ønformeerd wordt over belangrijke zaken van de studie. \(Bron: [Moodle.nl](https://moodle.cmd.hva.nl/course/view.php?id=533)\)

